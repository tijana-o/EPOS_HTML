🍏𝐏𝐢𝐭𝐚 𝐬𝐚 𝐣𝐚𝐛𝐮𝐤𝐚𝐦𝐚 𝐢𝐥𝐢 𝐣𝐚𝐛𝐮𝐤𝐚𝐦𝐚 𝐢 𝐛𝐮𝐧𝐝𝐞𝐯𝐨𝐦🍎🎃 𝐨𝐝 𝐡𝐞𝐥𝐣𝐝𝐢𝐧𝐢𝐡 𝐤𝐨𝐫𝐚–
Izrendajte jabuku i bundevu, ukupno 600g. Narendanu smesu pomešajte sa cimetom, a po ukusu možete dodati i 2 kašike mlevenih oraha i malo agave.
Za pitu je potrebno 250g heljdinih kora.
Na dno posude u kojoj pečete pitu stavite 2-3 kore, pa fil od voća, pa 2 kore i tako do kraja.
Kore na vrhu poprskati sa malo mlake vode.💦
Iseckati na kocke po želji i staviti u zagrejanu rernu.
Peći 10 min na 220 stepeni, a onda smanjiti na 180 stepeni. Služiti sa cimetom.🥰

𝐁𝐞𝐳𝐠𝐥𝐮𝐭𝐞𝐧𝐬𝐤𝐨 𝐭𝐞𝐬𝐭𝐨 𝐳𝐚 𝐩𝐢𝐭𝐮 𝐬𝐚 𝐣𝐚𝐛𝐮𝐤𝐚𝐦𝐚 𝐢𝐥𝐢 𝐝𝐫𝐮𝐠𝐢𝐦 𝐯𝐨ć𝐞𝐦🍒
-350 g bezglutenskog brašna
- 220 ml tople vode
- 4 kašike maslinovog ulja
-1 mala kasičica jabukovog sirćeta
-prstohvat soli
Sve izmešati rukama, pa onda mikserom. Podeliti testo na nekoliko loptica i razvijati ga na stolnjaku ili krpi, da bude debljine oko 2mm.
Na testo redjati voće po želji, dodati začine po ukusu. 🍒🍎
Pitu ubaciti u zagrejanu rernu i peći na 200 stepeni 15-20 minuta.🧑🏻‍🍳
𝙋𝙧𝙞𝙟𝙖𝙩𝙣𝙤!🍀❤️



🥩🍆Punjene tikvice sa mesom i povrćem

Isecite glavicu crnog luka na sitne kocke i dinstajte na toploj vodi dok luk ne postane staklast,
 zatim mu dodajte dve šargarepe srednje veličine, jedna sečena na kocke a druga izrendana.
 Po ukusu možete dodati pola stabljike celera iseckane na kocke i sve malo posolite himalajskom soli.
 Dodajte 4 supene kašike integralnog pirinča koji ste prethodno prokuvali 10 minuta u vodi i čisto juneće mleveno meso,
 dinstate dok meso ne dobije braon boju i ne postane kompaktno, bar 15 minuta. Na kraju dodajte biljne začine. 
Tikvice srednje veličine se operu, tanko oljušte i izdube. Zatim se pune ovom smesom i zatvore komadićem paradajza ili krompira.
 U posudu gde je dinstano meso izrendati jedan paradajz, dodati vodu i sipati preko šerpe ili tepsije gde ste poredjali napunjene tikvice.
 Staviti ih prvo na šporet da se prokuvaju 15-ak minuta pa ih ubacite u rernu da se zapeku. Ukoliko ih pripremate u vatrostalnoj posudi,
 mogu odmah u rernu.

🍆🍚🍄Tikvica punjena integralnim pirinčem i povrćem

Tikvicu izdubiti. Pirinač dobro oprati i ostaviti da se skuva. U posudu dodajte iseckan luk, šargarepu, stabljiku celera, papriku
 i drugo povrće po ukusu, posoliti i dinstati. Kada ovo povrće omekša dodati šampinjone sečene na sitnije kockice i sredinu iz tikvice. 
Kada se sve to izdinsta, dodati biljne začine po želji (origano, majčina dušica, kim...). Smesom puniti očišćene tikvice, 
staviti ih u vatrostalnu posudu, ili u sud i dodati malo vode i izrendan paradajz. Staviti u rernu da se zapeku.



𝐂𝐡𝐞𝐞𝐬𝐜𝐚𝐤𝐞🍰

𝐏𝐨𝐝𝐥𝐨𝐠𝐚: 250g badema, ½ pomorandže i 15 urmi (prethodno potopljenih u toplu vodu), zajedno izblendirati.
Dobijenu masu ubaciti u kalup za podlogu. 
Krem: 450g nemasnog sira i stevija u prahu ili agava šećer po ukusu. 
Ovaj krem umutite i izlijete preko podloge.
𝐆𝐥𝐚𝐳𝐮𝐫𝐚: Voće kuvati sa vodom i agavom oko 10 min. Jedan želatin takođe ostaviti da nabubri 10 min u vodi, 
istopiti ga (ne sme da provri) i dodati u voće koje ste skinuli sa vatre. Ostaviti da se ohladi. Od voća možete koristiti miks bobičastog voća,
 maline, borovnice, kupine, jagode, ili samo jednu vrstu voću. Glazuru dodajte preko belog krema.
Prijatno🍀❤️


🍫🍓Torta sa čokoladom i jagodama (ili malinama)
Kora:
100 g crne čokolade 55-75% kakao.
4 jaja
Fil 1
Indijski orah 200g (treba da stoji u vodi 8h)
Blanširan badem 400g
30 ml vanilinog ekstrakta
150 g stevije ili agave / po ukusu
Limunov sok 150 ml
Kokosovo ulje 200 ml
Fil2
Jagode ili maline 400g
Fil1 ( ostaviti od fila1-250g)
Glazura
150g istopljenog kokosovog ulja
150g kakao u prahu
Priprema:
Čokoladu istopiti, istopljenoj čokoladi dodati 4 žumanca, a od 4 belanca napraviti beli sneg i pomešati ga smesom čokolade. 
Staviti u kalup i peći u rerni. Ostaviti da se dobro ohladi.
U blender ili secko ubaciti indijski orah i blanširan badem, izblendirati i dodati limunov sok, steviju ili agavu, 
vanilin ekstrakt i kokosovo ulje i sve blendirati dok se ne dobije gust fil.
Kada je kora od jaja i čokolade hladna, dodati ovaj fil ( malo više od pola).
U drugu polovinu fila (fil 2), dodati maline ili jagode, izblendirati i kada je torta gotova staviti u frižider 2h. 
Dodajte sastojke za glazuru, pomešajte i mutite dok se ne stvori gladak sos.
Kada se torta ohladi staviti glazuru od čokolade.


🌰🍇Posni kolač
1 šolja sirovih badema
1/3 šolje ovsenih pahuljica
1/2 šolje urmi bez koštica
3 kašike suvog groždja
1 kašika čistog ekstrakta vanile
1/2 kašike mlevenog cimeta
Prstohvat morske soli
Priprema:
Dodajte bademe u blender ili secko za hranu i ravnomerno blendirajte.
Dodajte ovsene pahuljice, urme, vanilu, cimet i so, blendirajte. Od gotove smese napravite kuglice. 
Stavite u frižider da odstoji 30 minuta. Možete ih preliti glazurom crne čokolade.


🔸𝐈𝐍𝐓𝐄𝐆𝐑𝐀𝐋𝐍𝐈 𝐇𝐋𝐄𝐁🔸
🔹300g integralnog pšeničnog brašna
🔹3dl vode
🔹3 kašike maslinovog ulja
🔹Prašak za pecivo, so, soda bikarbona, laneno seme, ovsene pahuljhice (za posipanje po hlebu). 
Priprema: Sve izmešati u činiji viljuškom da testo bude gusto (da viljuška stoji uspravno u testu- pravite baš kako piše zbog gustine testa).
 Po ukusu dodajte so i laneno seme, a sodu bikarbonu samo na vrh noža. Ovsene pahuljice su za posipanje preko hleba. 
Kada umesite testo ostavite ga u frižideru da prenoći (uveče pripremite za sutradan ujutru), važno je da odstoji u frižideru!!!
Testo istresite na papir za pečenje koji ste stavili u posudu, samo malo poravnati testo i peći ga u rerni na 180C na 40 minuta.



𝐈𝐧𝐭𝐞𝐠𝐫𝐚𝐥𝐧𝐚 𝐭𝐞𝐬𝐭𝐞𝐧𝐢𝐧𝐚 𝐬𝐚 𝐩𝐨𝐯𝐫ć𝐞𝐦-
Skuvati integralnu testeninu u vodi. U drugoj posudi dinstati na malo vode 1/2 glavice crvenog luka, sa celerom i šargarepom. 
Nakon toga dodati manju tikvicu, brokoli, papriku i pečurke. Sve zajedno dinstati, kad je gotovo izrendati paradajz, posoliti 
i dodati biljne začine (origano, majčina dušica, mirodjija), po ukusu. Zatim treba sjediniti testeninu i povrće i preliti maslinovim uljem.
Pečurke u pasti možete zameniti govedjom pršutom, dok pastu takodje možete praviti i bez paradajz sosa.🍝



Ć𝐮𝐟𝐭𝐞 𝐨𝐝 𝐨𝐫𝐚𝐡𝐚 🧆- Pomešati 100g mlevenih oraha i ovsene pahuljice (4-5 kašika pahuljica preliti sa 150 ml vrele vode, 
pahuljice dodajete da vežete masu), 2 kašike maslinovog ulja, posoliti kalijumovom ili himalajskom soli i dodati 1 čen belog luka, 
manju šargarepu i 1/2 glavice crnog ili crvenog luka i biljne začine (majčinu dušicu, mirođiju, šafran, bosiljak, peršun). 
Kada sjedinite masu, formirajte ćufte. Ćufte zapeći u tiganju ili rerni 5 minuta. 
U jednu posudu staviti 100ml vode i 400g rendanog paradajza (mlevenog)🍅, kuvati 20 minuta. 
Zatim dodati ćufte u posudu sa paradajzom, kuvati još 10 minuta. Servirati uz prilog iz recepta.
 (pire od tikvica ili krompira, integralna testenina ili pirinač) i salata.